Η κλάση User αντιπροσωπεύει τον χρήστη της εφαρμογής και αποτελεί τον κεντρικό πυλώνα του συστήματος. Κάθε χρήστης έχει μοναδικές πληροφορίες ταυτότητας, όπως όνομα και email, και σχετίζεται με τις υπόλοιπες οντότητες, όπως το προφίλ του, τις watchlists που διαχειρίζεται, τις αξιολογήσεις που δίνει και τα στατιστικά παρακολούθησης που συλλέγονται.

Η κλάση UserProfile περιέχει λεπτομερείς πληροφορίες για τον χρήστη, όπως προσωπικά δεδομένα (όνομα, ημερομηνία γέννησης, τοποθεσία) και προτιμήσεις που βοηθούν την εφαρμογή να προσαρμόσει το περιεχόμενο στις ανάγκες του κάθε χρήστη.

Η κλάση Watchlist αναπαριστά μια συλλογή από ταινίες και σειρές που ο χρήστης σκοπεύει να παρακολουθήσει στο μέλλον.Μέσω της watchlist, ο χρήστης μπορεί να οργανώνει το περιεχόμενο του με βάση τις προτιμήσεις του, να ταξινομεί τις επιλογές του και να έχει εύκολη πρόσβαση στα αντικείμενα που τον ενδιαφέρου.

Η κλάση Movies αντιπροσωπεύει τις ταινίες που υπάρχουν στην εφαρμογή. Κάθε ταινία διαθέτει βασικές πληροφορίες όπως τίτλο, περιγραφή, είδος (π.χ. δράμα, δράση, κωμωδία) και ημερομηνία κυκλοφορίας.

Η κλάση Series λειτουργεί παρόμοια με την κλάση των ταινιών, αλλά εστιάζει στις τηλεοπτικές σειρές. Περιέχει πληροφορίες όπως τίτλο, περιγραφή, αριθμό επεισοδίων και σεζόν, καθώς και τα σχετικά δεδομένα αξιολόγησης και σχολιασμού από τους χρήστες.

Η κλάση Rating επιτρέπει στους χρήστες να βαθμολογούν τόσο τις ταινίες όσο και τις σειρές. Κάθε αξιολόγηση καταγράφεται και συνδυάζεται με τις αξιολογήσεις άλλων χρηστών για να παράγει έναν συνολικό βαθμό για κάθε αντικείμενο.

Η κλάση ShareWatchlist υποστηρίζει τη δυνατότητα κοινοποίησης των watchlists μεταξύ χρηστών. Μέσω αυτής της οντότητας, ο χρήστης μπορεί να μοιράζεται τις λίστες του, επιτρέποντας σε φίλους και άλλους χρήστες να δουν και να ακολουθήσουν τις προτάσεις του.

Η κλάση System αντιπροσωπεύει τον κεντρικό μηχανισμό διαχείρισης της εφαρμογής, που συντονίζει όλες τις λειτουργίες και τις επικοινωνίες μεταξύ των διαφόρων οντοτήτων. Η συγκεκριμένη οντότητα είναι υπεύθυνη για την υλοποίηση των βασικών επιχειρησιακών διαδικασιών, όπως η σύνδεση χρηστών, η διαχείριση δεδομένων και η εφαρμογή των κανόνων ασφάλειας.

Η κλάση Recommendations παρέχει προτάσεις περιεχομένου στους χρήστες βασισμένες στο ιστορικό παρακολούθησης και τις αξιολογήσεις τους.

Η κλάση Stats συλλέγει και αναλύει στατιστικά δεδομένα σχετικά με τις παρακολουθήσεις, τις αξιολογήσεις και άλλες δραστηριότητες του χρήστη. Μέσα από αυτές τις πληροφορίες, η εφαρμογή μπορεί να παρέχει αναλυτικές αναφορές, όπως ο συνολικός χρόνος που δαπανά ο χρήστης στην παρακολούθηση, ο μέσος όρος βαθμολογίας και άλλα χρήσιμα δεδομένα για την κατανόηση των προτιμήσεων του.

Η κλάση Notifications είναι υπεύθυνη για την αποστολή ειδοποιήσεων στον χρήστη. Μέσω αυτής, ο χρήστης ενημερώνεται για νέες προσθήκες περιεχομένου, προτάσεις βάσει των ενδιαφερόντων του, αλλαγές στην κατάσταση παρακολούθησης ή άλλα σημαντικά συμβάντα που αφορούν την εμπειρία του μέσα στην εφαρμογή.

Η κλάση Quiz έχει προσαρμοστεί ώστε να εμφανίζεται για μία ταινία ή μία σειρά. Αυτή η οντότητα δημιουργεί ένα διαδραστικό τεστ που περιέχει ερωτήσεις σχετικά με το περιεχόμενο που o χρήστης παρακολουθεί.